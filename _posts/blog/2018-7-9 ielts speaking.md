---
---

---
title: آزمون IELTS Speaking ، یک جلسهٔ دونفره (۱)
date: 2018-07-06 16:45:03 +04:30
categories:
- blog
tags:
- وبلاگ
- آیلتس
- speaking
layout: post
modified: 2018-07-06 16:45:03 +04:30
excerpt:  آزمون IELTS Speaking ، یک جلسهٔ دونفره (۱)
comments: true
share: true
author: sina_val
image:
  feature: 







##با امتحان مکالمه که آشنا هستید؟



آزمون speaking آیلتس یک جلسه مکالمه حضوری دو نفره است. این جلسه از سه بخش تشکیل شده و به طور کلی شامل یک سری سوال از طرف ممتحن و جواب های شماست. نمره ای که به شما داده می‌شود براساس سطح شما در شاخص های مختلف سنجش توانایی صحبت کردن به انگلیسی است. بنابراین نشان دادن توانایی خود اهمیت فراوانی دارد. این ابتدایی ترین توانایی در آمادگی برای آزمون speaking آیلتس است، که از اهمیت ویژه ای برخوردار است.



شما باید تلاش کنید افکار و مواضع خود را نسبت به سوال به روشنی و به تفصیل بیان کنید. از پاسخ های سطحی و جواب کوتاه و چند کلمه ای پرهیز کنید. یک جلسه به طور میانگین باید ۱۵ دقیقه طول بکشد؛ پس اگر کمتر از این صحبت کنید یعنی نمره شما با خطر جدی مواجه خواهد شد. با تمرین کردن خودتان را آماده کنید تا بتوانید نظرات خود را دقیق و مفصل برای ممتحن بازگو کنید، و همچنین آماده چالش هایی که او شما و افکارتان را با آنها مواجه خواهد کرد باشید.



##آفت حفظ کردن



یادتان باشد استفاده از template و جملات از پیش به خاطر سپرده شده برای طولانی کردن صحبتتان اصلا توصیه نمی‌شود. تشخیص حفظی بودن جملات  شما، آن هم در مکالمه رو در رو، برای ممتحنین آزمون که مدرسین مجربی هستند اصلا کار سختی نیست. آنها با تشخیص این ساختار های تکراری شما را با چالش های جدیدی روبرو می‌کنند و عدم توانایی شما در پاسخگویی به این سوالات نمره شما را به شدت کاهش می‌دهد.



بهترین راه برای کسب توانایی لازم در این حوزه، مکالمه روزمره به زبان انگلیسی است. حتما هر روز به انگلیسی صحبت کنید. بسیار موثر تر است اگر این کار را با یک همراه انجام دهید. اما اگر تنها هستید نگران نباشید. صحبت کردن با خودتان هم تمرین مثمر ثمری خواهد بود.



##دو تمرین برای هر روز



اگر داوطلب آزمون هستید اما تنهایی برای آن آماده می‌شوید حتما با مشکل نبود یک همراه برای مکالمه روزمره مواجه اید. من برای شما دو تمرین پیشنهاد می‌کنم که می‌توانید هر روز انجام دهید. البته این تمرین لزوماً برای تنها ها (!) نیست و همه می‌توانند از آن بهره بگیرند.

و اما توصیه من: هر شب قبل از خواب بیست دقیقه زمان برای صحبت کردن و ضبط صدای خود بگذارید. درباره‌ی چی صحبت کنید؟ درباره‌ی روزی که گذشت یا فردا که در راه است. این دو موضوع همیشه دردسترس است. روز گذشته خود و اتفاقاتش را تعریف کنید یا برنامه های فردایتان را بازگو کنید.

نکته مهم ضبط صداست. بعضی شب هارا به بازپخش و بررسی مجدد این فایل ها بپردازید و غلط های گرامری یا لغوی خود را در دفترتان یادداشت کنید. اینطوری همیشه می‌توانید آنهارا تمرین کنید!